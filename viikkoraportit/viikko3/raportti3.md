### Viikko 3


Kuluneen viikon aikana muokkasin pelin koodia siten, että yksikkötestausta pääsisi paremmin toteuttamaan. Testien koodaaminen on kuitenkin tuottanut jonkin verran ongelmia enkä saavuttanut testausten suhteen tämän viikon tavoitteita. Sain kuitenkin koodattua peliä kokonaisuudessaan valmiimmaksi esim. lisäämällä häviötä seuraavan ikkunan, josta pystyy valitsemaan, halutaanko pelata uudelleen, vaihtaa vaikeustasoa tai lopettamaan.   

Tällä viikolla tutustuin paremmin Pythonin koodin laadun tarkistuksen apuvälineeseen *pylintiin*, joka vastaa Javan *checkstylea*. Oli opettavaista saada oman koodin laadusta analyysiä ja ”arvosana”. Ensimmäisen analyysin jälkeen koodini arvosana oli 6.15/10.00 ja helposti korjattavien *pylintin* ilmoittamien virheiden korjaamisen jälkeen arvosanaksi tuli 8.31/10.00. Korjattavaa löytyy vielä mm. liian monihaaraisista/sisäkkäisistä silmukoista.  

Seuraavaksi olisi tarkoitus lisätä peliin voittomahdollisuus eli kun pelaaja on voittanut, avautuu ikkuna, joka kertoo voitosta ja jossa pystyy valitsemaan, haluaako pelata uudelleen, vaihtaa vaikeustasoa tai lopettaa. Peliin olisi tarkoitus myös lisätä kello, joka kellottaa pelaamiseen kuluvan ajan. Tämän jälkeen peli olisi käytännössä pientä hienosäätöä lukuun ottamatta valmis.    

Ensi viikon tavoitteena olisi perehtyä vielä tarkemmin Pythonin yksikkötestaukseen ja saada toteutettua kattava testaus, ettei testausten toteutus jäisi viime tippaan. Testeistä en tähän mennessä ole saanut toteutettua kuin vain miinojen määrän tarkistuksen. Työn alla on testi miinavihjeiden oikeellisuuden tarkistamiselle. Testata pitäisi myös ainakin häviön ja voiton mahdollisuudet. Tekemistä tällä saralla siis riittää.

